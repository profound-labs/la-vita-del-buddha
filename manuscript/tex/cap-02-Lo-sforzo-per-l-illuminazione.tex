\chapter{Lo sforzo per l'Illuminazione}

\narrator{Primo narratore.} Il racconto della Rinuncia offerto nei Piṭaka è,
nella sua nuda semplicità, suggestivo. In questa più antica versione, gli
elaborati dettagli di quelle successive sono assenti, come lo sono quelli della
nascita e dei primi anni. Ecco il racconto tratto da vari discorsi pronunciati
per diverse persone.

\voice{Prima voce.} «Prima della mia Illuminazione, quando ero ancora solo un
Bodhisatta non illuminato, essendo io stesso ancora soggetto a nascita,
vecchiaia, malattia, morte, dolore e contaminazioni, cercavo quel che era pure
soggetto a queste cose. Allora pensai: “Perché, essendo io stesso soggetto a
nascita, vecchiaia, malattia, morte, dolore e contaminazioni, cerco quel che è
pure soggetto a queste cose? E se, essendo io stesso soggetto a queste cose e
vedendo in esse il pericolo, cercassi invece la suprema e incontaminata
cessazione della schiavitù, il Nibbāna, privo di nascita, privo di vecchiaia,
privo di malattia, privo di morte e privo di dolore?”».

\suttaRef{M. 26}

«Prima della mia Illuminazione, quando ero ancora solo un Bodhisatta non
illuminato, pensai: “La vita in famiglia è affollata e polverosa, l’abbandono di
essa comporta spaziose aperture. Vivendo in famiglia non è facile condurre una
santa vita assolutamente perfetta e immacolata come una conchiglia ben lucidata.
E se mi rasassi i capelli e la barba, indossassi l’abito ocra, e rinunciassi
alla vita in famiglia per una senza dimora?”».

\suttaRef{M. 36, 100}

«In seguito, quando ero ancora giovane, un ragazzo dai capelli neri benedetto
dalla giovinezza, mi rasai i capelli e la barba e – benché mia madre e mio padre
desiderassero altro per me e si addolorassero con il volto pieno di lacrime –
indossai l’abito ocra e rinunciai alla vita in famiglia per una senza dimora».

\suttaRef{M. 26, 36, 85, 100}

\cantor{Cantore}

\begin{quote}
Ora racconterò la rinuncia alla vita in famiglia, \\
come egli, il possente Veggente, lasciò la sua casa, \\
cosa gli fu chiesto e come descrisse \\
la ragione della sua rinuncia. \\
La vita affollata vissuta in una casa \\
esala un’atmosfera polverosa, \\
ma il suo abbandono comporta spaziose aperture: \\
questo egli vide, e scelse l’abbandono della vita in famiglia. \\
Nel farlo rifiutò \\
ogni cattiva azione del corpo, \\
respinse ogni genere di errata parola \\
e rese inoltre retti i suoi mezzi di sostentamento. \\
Andò nella città di Rājagaha, \\
nel castello di Magadha, \\
là, egli – il Buddha – fece la questua, \\
con più di un marchio d’eccellenza. \\
Il re Bimbisāra \\
lo vide passare dal suo palazzo, \\
e quando egli vide l’eccellenza \\
di tutti i suoi marchi, egli disse: \\
«Guardate, signori, quanto è bello quell’uomo, \\
quanto è maestoso, quanto pura e perfetta è la sua condotta, \\
con gli occhi bassi e consapevole, guarda \\
alla sola distanza d’un giogo d’aratro davanti a lui, \\
non è di basso lignaggio. \\
Mandate subito dei messi reali \\
che seguano la strada percorsa dal bhikkhu». \\
I messi vennero subito inviati \\
e seguirono la sua scia dappresso: \\
«Che strada prenderà il bhikkhu? \\
Qual è il luogo che ha scelto per dimora? \\
Vaga di casa in casa, \\
custodendo le porte dei sensi con vero contenimento, \\
pienamente consapevole e cosciente. \\
Ha subito colmato la sua ciotola per l’elemosina, \\
ora ha terminato la sua questua. \\
Il Saggio s’incammina e lascia la città, \\
prendendo la via per Paṇḍava: \\
deve vivere sull’altura di Paṇḍava».

Quando egli raggiunse la sua dimora \\
i messi lo raggiunsero, \\
ma uno di loro tornò indietro \\
per portare al re la risposta alla sua domanda:

«Il bhikkhu, sire, come una tigre, \\
come un toro o come un leone, \\
abita nella caverna di un monte \\
sul versante orientale di Paṇḍava».

Il guerriero ascoltò il racconto del messaggero, \\
prendendo poi una carrozza reale \\
in fretta uscì dalla città \\
verso l’altura di Paṇḍava. \\
Con il carro andò più lontano che poté, \\
e poi ne discese, \\
percorse a piedi la breve distanza che restava \\
finché arrivò vicino al Saggio.

Il re sedette, scambiò saluti, \\
e gli chiese delle sue condizioni fisiche. \\
Quando questo scambio di cortesie \\
fu terminato, il re gli disse queste parole: \\
«Sei piuttosto giovane, un ragazzo, \\
un uomo nella prima fase della vita. \\
Hai il bell’aspetto d’un uomo \\
d’alto e nobile lignaggio guerriero, \\
uno adatto ad adornare un esercito di prim’ordine \\
per guidare le truppe di elefanti. \\
Ti offro una fortuna: afferrala. \\
Quali i tuoi natali? Dimmelo».

«C’è una terra prosperosa, sire, \\
e forte, proprio di fronte alle pendici dell’Himalaya, \\
abitata dai Kosala \\
la cui stirpe prende il nome dal Sole, \\
il lignaggio è quello dei Sakya. \\
Non ho però lasciato la vita in famiglia per cercare il piacere dei
sensi. \\
Avendo visto il pericolo in essi, sono andato via per sforzarmi, \\
e per cercare un sicuro rifugio nella rinuncia. \\
Questo è il desiderio del mio cuore».
\end{quote}

\suttaRef{Sn. 3:1}

\voice{Prima voce.} «Ho abbandonato la vita in famiglia per una senza dimora per
cercare ciò che è buono,\footnote{Kusala: salutare, vantaggioso} per cercare il
supremo stato della pace sublime. Per questo andai da Āḷāra Kālāma e gli dissi:
“Amico Kālāma, voglio condurre la santa vita in questo Dhamma e in questa
Disciplina”».

«Quando questo fu detto, Āḷāra Kālāma mi rispose: “Il venerabile può restare
qui. Quest’insegnamento è fatto in modo tale che in un tempo non lungo un uomo
saggio può entrare in esso e dimorarvi, realizzando lui stesso per mezzo della
conoscenza diretta quello che il suo stesso maestro conosce”».

«Imparai presto l’insegnamento. Ritenni che, per quanto concerne la recitazione
e la ripetizione del suo insegnamento, potevo parlare con conoscenza e certezza,
e che perciò sapevo e vedevo, e c’erano altri che facevano altrettanto».

«Pensai: “Non è per sola fede che Āḷāra Kālāma dichiara il suo insegnamento, è
perché egli è entrato in esso e vi dimora, realizzandolo lui stesso per mezzo
della conoscenza diretta. È certo che egli dimora in questo insegnamento,
conoscendo e vedendo”».

«Allora andai da Āḷāra Kālāma, e gli dissi: “Amico Kālāma, fino a che punto
dichiari di essere entrato in questo insegnamento, realizzandolo tu stesso per
mezzo della conoscenza diretta?”».

«Quando questo fu detto, egli dichiarò la dimensione del nulla-è. Mi venne in
mente: “Āḷāra Kālāma non è il solo ad avere fede, energia, consapevolezza,
concentrazione e comprensione, anch’io ho queste facoltà. E se io mi sforzassi
di realizzare l’insegnamento nel quale egli dichiara di entrare e di dimorare,
realizzandolo io stesso per mezzo della conoscenza diretta?”».

«Presto ci riuscii. Allora andai da Āḷāra Kālāma, e gli dissi: “Amico Kālāma, è
fino a questo punto che dichiari di essere entrato e di dimorare in questo
insegnamento, realizzandolo tu stesso per mezzo della conoscenza diretta?”. Egli
mi rispose che era così».

«Anch’io, amico, fino a questo punto sono entrato e dimoro in questo
insegnamento, realizzandolo io stesso per mezzo della conoscenza diretta».

«Siamo fortunati, amico, siamo davvero fortunati, di aver trovato un uomo così
venerabile come nostro compagno nella santa vita. Così nell’insegnamento nel
quale io dichiaro di essere entrato, realizzandolo io stesso per mezzo della
conoscenza diretta, vi sei entrato e vi dimori anche tu, realizzandolo tu stesso
per mezzo della conoscenza diretta. E l’insegnamento nel quale sei entrato e
dimori, realizzandolo tu stesso per mezzo della conoscenza diretta, è lo stesso
nel quale io dichiaro di essere entrato, realizzandolo io stesso per mezzo della
conoscenza diretta. Allora, tu conosci l’insegnamento che io conosco, io conosco
l’insegnamento che tu conosci. Come sono io, così sei tu. Vieni, amico, guidiamo
insieme questa comunità”. Così Āḷāra Kālāma, il mio maestro, mi mise alla pari
con lui, concedendomi il più alto onore».

«Pensai: “Questo insegnamento non conduce al disincanto, al dissolvimento della
brama, alla cessazione, alla pace, alla conoscenza diretta, all’Illuminazione,
al Nibbāna, ma solo alla dimensione del nulla-è”. Questo insegnamento non mi
soddisfaceva. Lo lasciai per proseguire la mia ricerca».

«Ancora alla ricerca di ciò che è buono, alla ricerca del supremo stato della
pace sublime, andai da Uddaka Rāmaputta, e gli dissi: “Amico, voglio condurre la
santa vita in questo Dhamma e in questa Disciplina”».

\suttaRef{M. 26, 36, 85, 100}

\narrator{Primo narratore.} La sua esperienza sotto la guida di Uddaka Rāmaputta
è narrata esattamente con le stesse parole, con la differenza che egli imparò da
lui l’ancora più alta fruizione della dimensione della
né-percezione-né-non-percezione, e che Uddaka Rāmaputta gli offrì di essere da
solo l’unica guida della comunità. La conclusione, però, fu la stessa.

\voice{Prima voce.} «Pensai: “Questo insegnamento non conduce al disincanto, al
dissolvimento della brama, alla cessazione, alla pace, alla conoscenza diretta,
all’Illuminazione, al Nibbāna, ma solo alla dimensione della
né-percezione-né-non-percezione”. Questo insegnamento non mi soddisfaceva. Lo
lasciai per proseguire la mia ricerca».

«Ancora alla ricerca di ciò che è buono, alla ricerca del supremo stato della
pace sublime, vagai facendo varie tappe attraverso il regno di Magadha e infine
arrivai a Senānigāma nei pressi di Uruvelā. Là vidi un piacevole appezzamento di
terra, un delizioso boschetto, un fiume che scorreva limpido con sponde piane e
gradevoli e, nei pressi, un villaggio adatto per la questua. Pensai: “Questo
sarà utile per lo sforzo di un uomo di rango che cerca un tale sforzo.”».

\suttaRef{M. 26, 36, 85, 100}

«Prima della mia Illuminazione, quando ero ancora solo un Bodhisatta non
illuminato, pensai: “È difficile sopportare di dimorare in remote boscaglie
della foresta, la solitudine è difficile da vivere, è difficile dilettarsi
dell’isolamento. Si potrebbe pensare che la foresta può rubare la mente a un
bhikkhu privo di concentrazione».

«Pensai: “Supponiamo che un monaco o un brāhmaṇa sia impuro nella condotta del
corpo, della parola o della mente, oppure nei suoi mezzi di sussistenza, che sia
avido o molto sensibile alla bramosia per i desideri sensoriali, o malevolo, con
pensieri di odio, oppure preda del torpore e della sonnolenza, o che sia nervoso
e agitato di mente; che sia incline a vantarsi e a denigrare gli altri; che sia
soggetto alla paura e all’orrore, che desideri guadagni, onore e fama; che sia
pigro e privo di energia, smemorato e non pienamente consapevole, non
concentrato e confuso di mente, privo di comprensione e fanfarone – quando un
monaco o un brāhmaṇa così dimora in una remota boscaglia della foresta, allora a
causa di questi difetti egli evoca paura e terrore non
salutari.\footnote{Akusala: originariamente qui tradotto con “infruttuose”
  (Nyp.)} Io però non dimoro in una remota boscaglia della foresta come uno di
quelli. Io non ho nessuno di questi difetti. Io dimoro in una remota boscaglia
della foresta come uno degli Esseri Nobili, che sono liberi da questi difetti”.
Vedendo in me stesso tale libertà da questi difetti, provo grande consolazione a
vivere nella foresta».

«Pensai: “Ci sono però le notti particolarmente sacre della luna piena e della
luna nuova, della quattordicesima e quindicesima notte, e della mezza luna,
dell’ottava notte. E se io trascorressi queste notti in dimore che incutono
timore come templi fatti di boschi, templi fatti di foreste, templi fatti di
alberi, che fanno rizzare i capelli – incontrerei forse quella paura e quel
terrore?”».

«E più tardi, io trascorsi queste notti particolarmente sacre della luna piena e
della luna nuova, della quattordicesima e quindicesima notte, e della mezza
luna, dell’ottava notte, in dimore che incutono timore come templi fatti di
boschi, templi fatti di foreste, templi fatti di alberi, che fanno rizzare i
capelli. Quando dimorai lì, mi si avvicinò un cervo, o un pavone ruppe un ramo,
o il vento fece frusciare le foglie. Pensai: “Certamente sono quella paura e
quel terrore che arrivano”».

«Pensai: “Perché dimoro in constante attesa della paura e del terrore? Perché
non domino quella paura e quel terrore mantenendo la postura nella quale mi
trovo quando vengono da me?”».

«E mentre camminavo, la paura e il terrore vennero da me, ma io non rimasi fermo
in piedi, né mi misi seduto o disteso finché non dominai quella paura e quel
terrore. Mentre stavo in piedi, la paura e il terrore vennero da me, ma io non
camminai, né mi misi seduto o disteso finché non dominai quella paura e quel
terrore. Mentre stavo seduto, la paura e il terrore vennero da me, ma io non
camminai, né mi misi in piedi o disteso finché non dominai quella paura e quel
terrore. Mentre ero disteso, la paura e il terrore vennero da me, ma io non
camminai, né mi misi in piedi o seduto finché non dominai quella paura e quel
terrore».

\suttaRef{M. 4}

«Mi vennero allora in mente tre similitudini, in modo spontaneo, mai udite
prima».

«Supponiamo che un pezzo di legno bagnato e ricco di linfa sia nell’acqua, e che
un uomo arrivi con un bastoncino di legno per accendere il fuoco, pensando:
“Accenderò un fuoco, produrrò calore”. Che cosa pensi, quell’uomo potrebbe
accendere un fuoco e produrre calore prendendo il bastoncino di legno e
sfregandolo sul pezzo di legno bagnato e ricco di linfa che è nell’acqua?». –
«No, Signore». – «Perché no? Perché è un pezzo di legno bagnato e ricco di
linfa, e per di più è nell’acqua. Perciò, quell’uomo raccoglierà stanchezza e
delusione». – «Allo stesso modo, se un monaco o un brāhmaṇa vive ancora con il
corpo e con la mente non appartati dai piaceri sensoriali, e se la sua bramosia,
affezione, passione, sete e febbre per i piaceri sensoriali non sono ancora del
tutto abbandonate e placate dentro di lui, allora, se il buon monaco o brāhmaṇa
prova sensazioni dolorose, laceranti, penetranti imposte dallo sforzo, o se non
le prova, in entrambi i casi egli è incapace di ottenere la conoscenza, la
visione profonda e la suprema Illuminazione. Questa fu la prima similitudine che
mi venne in mente in modo spontaneo, mai udita prima».

«Ancora, supponiamo che un pezzo di legno bagnato e ricco di linfa sia sulla
terraferma, lontano dall’acqua, e che un uomo arrivi con un bastoncino di legno
per accendere il fuoco, pensando: “Accenderò un fuoco, produrrò calore”. Che
cosa pensi, quell’uomo potrebbe accendere un fuoco e produrre calore prendendo
il bastoncino di legno e sfregandolo sul pezzo di legno bagnato e ricco di linfa
che è sulla terraferma, lontano dall’acqua?». – «No, Signore». – «Perché no?
Perché è un pezzo di legno bagnato e ricco di linfa, benché sia sulla
terraferma, lontano dall’acqua. Perciò, quell’uomo raccoglierà stanchezza e
delusione». – «Allo stesso modo, se un monaco o un brāhmaṇa vive ancora
appartato solo con il corpo dai piaceri sensoriali, e se la sua bramosia,
affezione, passione, sete e febbre per i piaceri sensoriali non sono ancora del
tutto abbandonate e placate dentro di lui, allora, se il buon monaco o brāhmaṇa
prova sensazioni dolorose, laceranti, penetranti imposte dallo sforzo, o se non
le prova, in entrambi i casi egli è incapace di ottenere la conoscenza, la
visione profonda e la suprema Illuminazione. Questa fu la seconda similitudine
che mi venne in mente in modo spontaneo, mai udita prima».

«Ancora, supponiamo che un pezzo di legno secco e privo di linfa sia sulla
terraferma, lontano dall’acqua, e che un uomo arrivi con un bastoncino di legno
per accendere il fuoco, pensando: “Accenderò un fuoco, produrrò calore”. Che
cosa pensi, quell’uomo potrebbe accendere un fuoco e produrre calore prendendo
il bastoncino di legno e sfregandolo sul pezzo di legno secco e privo di linfa
che è sulla terraferma, lontano dall’acqua?». – «Sì, Signore». – Perché sì?
Perché è un pezzo di legno secco e privo di linfa, e per di più è sulla
terraferma, lontano dall’acqua». – «Allo stesso modo, se un monaco o un brāhmaṇa
vive con il corpo e con la mente appartati dai piaceri sensoriali, e se la sua
bramosia, affezione, passione, sete e febbre per i piaceri sensoriali sono del
tutto abbandonate e placate dentro di lui, allora, se il buon monaco o brāhmaṇa
prova sensazioni dolorose, laceranti, penetranti imposte dallo sforzo, o se non
le prova, in entrambi i casi egli è capace di ottenere la conoscenza, la visione
profonda e la suprema Illuminazione. Questa fu la terza similitudine che mi
venne in mente in modo spontaneo, mai udita prima».

«Pensai: “E se, con i denti serrati e la lingua premuta contro il palato,
abbattessi, costringessi e schiacciassi la mia mente con la mente?”. Allora,
come un uomo forte potrebbe afferrarne uno più debole per la testa o per le
spalle e abbatterlo, costringerlo e schiacciarlo, così con i denti serrati e la
lingua premuta contro il palato, io abbattei, costrinsi e schiacciai la mia
mente con la mente. Il sudore scorreva dalle mie ascelle mentre lo facevo».

«Benché in me fosse sorta un’instancabile energia e si fosse instaurata
un’incessante consapevolezza, tuttavia il mio corpo era affaticato e agitato
perché ero esausto per lo sforzo doloroso. Quando però in me sorsero queste
sensazioni dolorose, esse non ebbero potere sulla mia mente».

«Pensai: “E se io praticassi la meditazione senza respirare?”. Bloccai le
inspirazioni e le espirazioni nella bocca e nel naso. Quando lo feci, un forte
suono di venti provenne dai fori dei miei orecchi, come il forte suono che si
produce quando vengono gonfiati i mantici di un fabbro».

«Bloccai le inspirazioni e le espirazioni nella bocca e nel naso. Quando lo
feci, venti violenti torturarono la mia testa, come se un uomo forte mi stesse
spaccando la testa con una spada affilata. E allora nella mia testa ci furono
violenti dolori, come se un uomo forte stesse stringendo una spessa striscia di
cuoio attorno alla testa, come una fascia per la testa. E allora venti violenti
mi lacerarono il ventre, come quando un abile macellaio o il suo apprendista
lacerano il ventre di un bue con un coltello affilato. Poi nel mio ventre v’era
un violento bruciore, come se due uomini forti avessero afferrato un uomo più
debole con entrambe le braccia e lo arrostissero su una fossa di carboni
ardenti».

«E ogni volta, benché in me fosse sorta un’instancabile energia e si fosse
instaurata un’incessante consapevolezza, tuttavia il mio corpo era affaticato e
agitato perché ero esausto per lo sforzo doloroso. Quando però in me sorsero
queste sensazioni dolorose, esse non ebbero potere sulla mia mente».

«Quando le divinità mi videro, dissero: “Il monaco Gotama è morto”. Altre
divinità dissero: “Il monaco Gotama non è morto, sta morendo”. Altre divinità
ancora dissero: “Il monaco Gotama non è morto né sta morendo, il monaco Gotama è
un Arahant, un santo, perché questa è la strada dei santi”».

«Pensai: “E se eliminassi il cibo del tutto?”. Allora delle divinità vennero da
me e dissero: “Caro Signore, non eliminare il cibo del tutto. Se lo fai, noi ti
inietteremo del cibo divino nei pori e tu vivrai di questo”. Pensai: “Se affermo
di digiunare completamente, e queste divinità mi iniettano del cibo divino nei
pori e io vivo di questo, allora mentirò”. Le congedai dicendo: “Non ve n’è
bisogno”».

«Pensai: “E se assumessi pochissimo cibo, una manciata ogni tanto, diciamo, che
si tratti di zuppa di fagioli o di zuppa di lenticchie o di zuppa di piselli?”.
Così feci. Quando lo feci, il mio corpo si ridusse in uno stato estremamente
emaciato, a causa dello scarsissimo cibo i miei arti divennero come degli steli
congiunti di vite o di bambù. Le mie natiche divennero come gli zoccoli d’un
cammello, le sporgenze della mia colonna vertebrale si spinsero in fuori come
perle infilate, le mie costole divennero prominenti come le false travi di un
vecchio fienile senza tetto, il luccichio dei miei occhi affossati nelle orbite
sembrava il luccichio dell’acqua nel fondo di un pozzo profondo, il mio cuoio
capelluto divenne striminzito e avvizzito come una zucca verde striminzisce e
avvizzisce al vento e al sole. Se toccavo la pelle del mio ventre, incontravo la
mia colonna vertebrale e, se toccavo la mia colonna vertebrale, incontravo la
pelle del mio ventre, perché la pelle del mio ventre s’era attaccata alla mia
colonna vertebrale. Se urinavo o evacuavo il mio intestino, vi cadevo sopra con
il viso. Se cercavo di dare sollievo al mio corpo strofinandomi gli arti con le
mani, i peli, decompostisi alla radice a causa dello scarsissimo cibo, cadevano
dal mio corpo mentre strofinavo».

«Quando gli esseri umani mi videro, dissero: “Il monaco Gotama è un uomo di
pelle scura”. Altri esseri umani dissero: “Il monaco Gotama non è un uomo di
pelle scura, è un uomo di pelle semi-scura”. Altri esseri umani ancora dissero:
“Il monaco Gotama non è un uomo di pelle scura, né un uomo di pelle semiscura, è
di pelle chiara”. Il colore della mia pelle si era deteriorato fino a questo
punto a causa dello scarsissimo cibo».

\suttaRef{M. 36, 85, 100}

\cantor{Cantore}

\begin{quote}
Quando mi sforzavo per vincere me stesso, \\
accanto al vasto Nerañjarā, \\
risolutamente assorbito per ottenere \\
la vera cessazione della schiavitù, \\
Namucī arrivò e mi parlò \\
con parole adorne di compassione, così: \\
«Oh, sei emaciato e pallido, \\
e sei pure al cospetto della morte, \\
mille parti di te sono promesse alla morte, \\
ma una parte di te possiede ancora la vita. \\
Vivi, Signore! La vita è la cosa migliore, \\
se vivi puoi ottenere meriti.

Vieni, vivi la santa vita e riversa \\
libagioni sui santi fuochi, \\
e così otterrai un mondo di meriti. \\
Che cosa puoi mai fare ora con i tuoi sforzi? \\
Il sentiero dello sforzo è aspro \\
e difficile e duro da sopportare». \\
Mentre Māra pronunciava questi versi \\
si appressò fino a venirgli vicino. \\
Il Beato gli rispose così: \\
«O Malvagio, \\
o cugino del Negligente, \\
sei venuto fino qui per i tuoi fini. \\
Non ho affatto bisogno di meriti, \\
che Māra parli di meriti \\
a chi di essi ha bisogno. \\
Perché io ho fiducia ed energia, \\
e anche comprensione. \\
Così, mentre io soggiogo me stesso \\
perché mi parli della vita? \\
C’è questo vento che soffia e che può asciugare \\
perfino la corrente dei fiumi che scorre: \\
così, mentre io soggiogo me stesso \\
perché non dovrebbe disseccare il mio sangue? \\
E quando il sangue si dissecca, la bile \\
e il flegma si asciugano, la carne che si consuma \\
acquieta la mente: io avrò più \\
Consapevolezza, Comprensione, \\
avrò maggiore Concentrazione. \\
Perché vivendo in questo modo giungerò a conoscere \\
i limiti della sensazione. \\
La mia mente non guarda ai desideri sensoriali: \\
tu vedi la purezza di un essere. \\
Il tuo primo squadrone è Desiderio Sensoriale, \\
il secondo è chiamato Noia, poi \\
Fame e Sete compongono il terzo, e \\
Bramosia è il quarto della serie, \\
il quinto è Torpore e Accidia, \\
mentre la Codardia si allinea come sesto, \\
Incertezza è il settimo, l’ottavo è \\
Malizia congiunta a Ostinazione, \\
Guadagno, Onore e Fama inoltre, e \\
Notorietà malamente conquistata, \\
Lode di Se Stessi e Denigrazione degli Altri. \\
Questi sono i tuoi squadroni, Namucī, \\
questi sono gli squadroni armati dell’Oscuro, \\
nessuno, solo il coraggioso li sconfiggerà e \\
otterrà la beatitudine della vittoria. \\
Io agito lo stendardo che rifiuta ogni ritirata. \\
Miserevole è qui la vita, io affermo. \\
Meglio morire adesso in battaglia \\
piuttosto che scegliere di vivere nella sconfitta. \\
Ci sono qui asceti e brāhmaṇa \\
che si sono arresi e non \\
si sono visti più: non conoscono \\
i sentieri percorsi dal pellegrino. \\
Così, vedendo ora gli squadroni di Māra \\
schierati con elefanti tutt’intorno, \\
io esco di gran carriera per combattere, per \\
non essere scacciato dal mio presidio. \\
Tu hai schierato degli squadroni che il mondo \\
con tutte le sue divinità non può sconfiggere, \\
ma io li abbatterò con la Comprensione, \\
come una pietra un vaso d’argilla cruda».\footnote{Ciò a cui gli ultimi versi (qui omessi ma inclusi nel cap. 4, pag. \pageref{pag70A} -- \emph{C'era un corvo che camminava\ldots}) di questo canto fanno riferimento è collocato dai \emph{Commentari} un anno più tardi rispetto al resto.}
\end{quote}

\suttaRef{Sn. 3:2}

«Pensai: “Ogni volta che un monaco o un brāhmaṇa ha provato in passato, prova
adesso o proverà in futuro sensazioni dolorose, laceranti e penetranti imposte
dallo sforzo, è possibile che queste siano uguali ad esse, ma non più forti. Da
questa faticosa penitenza, però, non ho ottenuto alcuna caratteristica superiore
alla condizione umana, degna della conoscenza e della visione degli Esseri
Nobili. Può esserci un’altra via per l’Illuminazione?”».

«Pensai al tempo in cui mio padre, il Sakya, era al lavoro e io sedevo alla
frescura, all’ombra d’un albero di melarosa, del tutto discosto dai desideri
sensoriali, e discosto da cose non salutari entrai e dimorai nel primo
jhāna,\pagenote{%
  NDT. Assorbimento mentale (jhāna), uno stato di forte concentrazione
  focalizzata su una singola sensazione fisica (che conduce a un
  \emph{rūpajjhāna}), oppure su di una nozione mentale (che conduce a un
  \emph{arūpajjhāna}). I quattro jhāna sono descritti appena più avanti pag.
  \pageref{pag27} -- \emph{Dopo aver mangiato cibo solido\ldots}; si veda anche
  la narrazione dell’ottenimento del Nibbāna finale (\emph{Parinibbāna}) del
  Buddha (cf. pag. \pageref{pag364} -- \emph{Queste furono le ultime parole del
    Beato\ldots}).}
che è accompagnato dal pensiero e dall’esplorazione uniti alla felicità e al
piacere nati dall’isolamento.\pagenote{%
  NDT. Qui come in seguito, allorché questo passo si ripete, i due termini
  “pensiero” ed “esplorazione” – nel testo inglese si legge «by thinking and
  exploring» – si riferiscono ai vocaboli in pāli \emph{vitakka} e
  \emph{vicāra}, i quali sono talora tradotti in altro modo sia in inglese sia
  in italiano. Si è comunque preferito restare più vicini alle scelte di Bhikkhu
  Ñāṇamoli.}
Pensai: “Che sia questa la via per l’Illuminazione?”».

«Allora pensai: “Perché temo questo piacere? È un piacere che non ha nulla a che
vedere con i piaceri sensoriali e con le cose non salutari”. Poi pensai: “Non
temo questo piacere perché non ha nulla a che vedere con i piaceri sensoriali e
con le cose non salutari».

«Pensai: “Non è possibile giungere a tale piacere con un corpo eccessivamente
emaciato. E se mangiassi un po’ di cibo solido, del riso bollito e del
pane?”».\footnote{Il dizionario della Pāli Text Society ha “junket” (giuncata)
  per \emph{kummāsa}, che i \emph{Commentari} dicono essere tuttavia fatta di
  farina (\emph{yava}).}

«In quel tempo i cinque bhikkhu che erano al mio servizio pensavano: “Se il
monaco Gotama perverrà a qualche conoscenza, ci informerà”. Appena mangiai del
cibo solido, il riso bollito e il pane, i cinque bhikkhu se ne andarono
disgustati pensando: “Il monaco Gotama è diventato autoindulgente, ha rinunciato
allo sforzo ed è tornato alla lussuria”».

\suttaRef{M. 36, 85, 100}

\narrator{Primo narratore.} A questo punto il Bodhisatta fece cinque sogni.

\narrator{Secondo narratore.} Avvenne nella notte precedente l’Illuminazione, e
questi sogni erano una premonizione del fatto che stava per raggiungere il suo
obiettivo.

\voice{Prima voce.} «Appena prima di conseguire l’Illuminazione, il Perfetto,
realizzato e completamente illuminato, fece cinque sogni importanti. Quali
cinque? Quando era ancora solo un Bodhisatta non illuminato, la Grande Terra era
il suo letto. L’Himalaya, il re delle montagne, era il suo cuscino. La sua mano
sinistra stava nell’Oceano Orientale, la sua mano destra stava nell’Oceano
Occidentale, i suoi piedi stavano nell’Oceano Meridionale. Questo fu il suo
primo sogno, ed esso premoniva la sua scoperta della piena e suprema
Illuminazione. Quando era ancora solo un Bodhisatta non illuminato, una pianta
rampicante crebbe dal suo ombelico e giunse a toccare le nuvole. Questo fu il
suo secondo sogno, ed esso premoniva la sua scoperta del Nobile Ottuplice
Sentiero. Quando era ancora solo un Bodhisatta non illuminato, dei bruchi
bianchi con la testa nera si arrampicarono sui suoi piedi e risalirono le sue
ginocchia fino a ricoprirlo completamente. Questo fu il suo terzo sogno, ed esso
premoniva che molti laici vestiti di bianco avrebbero scelto il Perfetto come
rifugio durante la sua vita. Quando era ancora solo un Bodhisatta non
illuminato, quattro uccelli di diverso colore giunsero dai quattro punti
cardinali e, quando si posarono ai suoi piedi, divennero tutti bianchi. Questo
fu il suo quarto sogno, ed esso premoniva che le quattro caste – i nobili
guerrieri, i sacerdoti brāhmaṇa, i commercianti e artigiani, i servi – avrebbero
realizzato la suprema liberazione allorché il Dhamma e la Disciplina sarebbero
state proclamate dal Perfetto. Quando era ancora solo un Bodhisatta non
illuminato, egli camminava su un’enorme montagna di sporcizia senza essere
contaminato dal sudiciume. Questo fu il suo quinto sogno, ed esso premoniva che
il Perfetto avrebbe ottenuto i generi di prima necessità – abito, cibo ricevuto
in elemosina, dimora e medicinali – e tuttavia li avrebbe usati senza bramosia
né illusioni o attaccamento, percependone i pericoli e comprendendone gli
scopi».

\suttaRef{A. 5:196}

\narrator{Primo narratore.} L’Illuminazione stessa è descritta in vari discorsi
e da diverse numerose angolazioni, come se un albero dovesse essere descritto
dall’alto, dal basso e da vari lati, o un viaggio per terra, per acqua e per
aria.\pagenote{I diversi modi nei quali i discorsi descrivono l’Illuminazione
  sono: in termini di genesi interdipendente (originazione interdipendente o
  coproduzione condizionata) (S. 12:10, 65; cf. D. 14); di tre vere conoscenze o
  scienze (M. 4, 100); gratificazione, inadeguatezza (pericolo) e fuga nel caso
  dei cinque aggregati (S. 22:26), degli elementi (S. 14:31), dei desideri
  sensoriali (S. 35:117; M. 14), della sensazione (S. 36:24), del mondo (A.
  3:101); in termini di quattro imprese (A. 5:68), di quattro fondamenti della
  consapevolezza (S. 47:31), di quattro basi per il successo spirituale (S.
  51:9), dell’abbandono dei cattivi pensieri (M. 19), ecc.}

\narrator{Secondo narratore.} Vi è una descrizione dell’Illuminazione come
conquista delle tre vere conoscenze raccontata nel modo seguente, sulla base
dello sviluppo della meditazione. Vi sono poi descrizioni di essa in termini
d’una scoperta della struttura della condizionalità nell’impermanente processo
dell’esistenza, e in termini di ricerca di un’interpretazione non ingannevole,
di una vera scala di valori, nel mondo problematico delle idee, delle azioni e
delle cose, delle probabilità e delle certezze. Questa è la descrizione in
termini di meditazione che conduce alla scoperta delle Quattro Nobili Verità.

\label{pag27}%
\voice{Prima voce.} «Dopo aver mangiato cibo solido e aver riacquistato le
forze, allora, del tutto discosto dai desideri sensoriali, discosto da cose non
salutari entrai e dimorai nel primo jhāna, che è accompagnato dal pensiero e
dall’esplorazione uniti alla felicità e al piacere nati dall’isolamento. Quando
però in me sorse questa sensazione piacevole, non le consentii d’impossessarsi
della mia mente. Con l’acquietarsi del pensiero e dell’esplorazione entrai e
dimorai nel secondo jhāna, che, privo di pensiero ed esplorazione, è
accompagnato da fiducia interiore e unificazione della mente unite alla felicità
e al piacere nati dalla concentrazione. Quando però in me sorse questa
sensazione piacevole, non le consentii d’impossessarsi della mia mente. Con lo
svanire anche di questa felicità, mentre provavo ancora piacere nel corpo,
dimorai nell’equanimità contemplativa, consapevole e pienamente presente entrai
e dimorai nel terzo jhāna, in relazione al quale gli Esseri Nobili affermano:
“Dimora piacevolmente osservando con equanimità e consapevolezza”. Quando però
in me sorse questa sensazione piacevole, non le consentii d’impossessarsi della
mia mente. Con l’abbandono del piacere e del dolore del corpo, e con la
precedente scomparsa della gioia e dell’afflizione mentale, entrai e dimorai nel
quarto jhāna, nel quale non c’è né piacere né dolore e la purezza della
consapevolezza è dovuta all’equanimità contemplativa. Quando però in me sorse
questo piacere, non gli consentii d’impossessarsi della mia mente».

\label{pag27b}%
«Quando la mia mente fu così concentrata, purificata, luminosa, immacolata e
priva di imperfezioni, allorché divenne malleabile, duttile, stabile e
imperturbabile, la indirizzai e la rivolsi alla conoscenza del ricordo delle
vite precedenti, ricordai la molteplicità delle mie vite passate, vale a dire
una nascita, due, tre, quattro, cinque nascite, dieci, venti, trenta, quaranta,
cinquanta nascite, un centinaio di nascite, un migliaio di nascite, centomila
nascite, molte età di contrazione del mondo, molte età di espansione del mondo,
molte età di contrazione e di espansione del mondo: “Là ero chiamato in tal
modo, ero di quella razza, con tale aspetto, tale il cibo, tale esperienza di
piacere e dolore, tale durata della vita. E morto là, ricomparivo da qualche
altra parte e lì ero chiamato in tal modo, ero di quella razza, con tale
aspetto, tale esperienza di piacere e dolore, tale durata della vita. E morto
lì, ricomparvi qui”. Così, in modo dettagliato e particolareggiato ricordai la
molteplicità delle mie vite passate. Questa fu la prima vera conoscenza da me
conseguita nella prima veglia notturna. L’ignoranza fu bandita e sorse la vera
conoscenza, l’oscurità fu bandita e sorse la luce, come avviene in chi è
diligente, ardente e dotato di autocontrollo. Quando però in me sorse questa
sensazione piacevole, non le consentii d’impossessarsi della mia mente».

\label{pag28}%
«Quando la mia mente fu così concentrata … la indirizzai e la rivolsi alla
conoscenza della morte e della rinascita degli esseri. Con l’occhio divino, che
è purificato e supera quello umano, vidi gli esseri morire e rinascere,
inferiori e superiori, belli e brutti, felici e infelici nelle loro
destinazioni. Compresi come gli esseri scompaiono e ricompaiono in accordo con
le loro azioni: “Questi esseri meritevoli della loro sorte che ebbero una
cattiva condotta con il corpo, con la parola e con la mente, che oltraggiarono
gli Esseri Nobili, con errate visioni, che diedero seguito all’errata visione
nelle loro azioni, alla dissoluzione del corpo, dopo la morte, sono riapparsi in
una condizione di privazione, in una destinazione infelice, nella perdizione,
perfino all’inferno. Ma questi esseri meritevoli della loro sorte che ebbero una
buona condotta con il corpo, con la parola e con la mente, che non oltraggiarono
gli Esseri Nobili, con rette visioni, che diedero seguito alla retta visione
nelle loro azioni, alla dissoluzione del corpo, dopo la morte, sono riapparsi in
una destinazione felice, perfino in un paradiso celeste”. Così, con l’occhio
divino, che è purificato e supera quello umano, vidi gli esseri morire e
rinascere, inferiori e superiori, belli e brutti, felici e infelici nelle loro
destinazioni. Compresi come gli esseri scompaiono e ricompaiono in accordo con
le loro azioni. Questa fu la seconda vera conoscenza da me conseguita nella
seconda veglia notturna. L’ignoranza fu bandita e sorse la vera conoscenza,
l’oscurità fu bandita e sorse la luce, come avviene in chi è diligente, ardente
e dotato di autocontrollo. Quando però in me sorse questa sensazione piacevole,
non le consentii d’impossessarsi della mia mente».

«Quando la mia mente fu così concentrata … la indirizzai e la rivolsi alla
conoscenza dell’esaurimento delle contaminazioni. Ebbi la diretta conoscenza,
come invero è, che “Questa è la sofferenza”, che “Questa è l’origine della
sofferenza”, che “Questa è la cessazione della sofferenza” e che “Questo è il
Sentiero che conduce alla cessazione della sofferenza”. Ebbi la diretta
conoscenza, come invero è, che “Queste sono contaminazioni”, che “Questa è
l’origine delle contaminazioni”, che “Questa è la cessazione delle
contaminazioni” e che “Questo è il Sentiero che conduce alla cessazione delle
contaminazioni”. Conoscendo e vedendo in questo modo, il mio cuore fu liberato
dalla contaminazione del desiderio sensoriale, dalla contaminazione dell’essere
e dalla contaminazione dell’ignoranza. Quando il mio cuore fu liberato, giunse
la conoscenza: “È liberato”. Ebbi la diretta conoscenza: “La nascita è
distrutta, la santa vita è stata vissuta, quel che doveva essere fatto è stato
fatto, non ci sarà altra rinascita”. Questa fu la terza vera conoscenza da me
conseguita nella terza veglia notturna. L’ignoranza fu bandita e sorse la vera
conoscenza, l’oscurità fu bandita e sorse la luce, come avviene in chi è
diligente, ardente e dotato di autocontrollo. Quando però in me sorse questa
sensazione piacevole, non le consentii d’impossessarsi della mia mente».

\suttaRef{M. 36}

\narrator{Secondo narratore.} Questa è la descrizione nei termini della
struttura della condizionalità, in altre parole della genesi
interdipendente.\footnote{Per la genesi interdipendente (originazione
  interdipendente o coproduzione condizionata), si veda il capitolo 12.} Dovremo
tornare in seguito su questo argomento.

\voice{Prima voce.} «Prima della mia Illuminazione, quando ero ancora solo un
Bodhisatta non illuminato, pensai: “Questo mondo è caduto in un pantano perché è
nato, invecchia e muore, scompare e riappare, e tuttavia non conosce una via
d’uscita da questa sofferenza. Quando sarà individuata una via d’uscita da
questa sofferenza?”».

«Pensai: “Che cos’è che fa giungere all’esistenza l’invecchiamento e la morte?
Quali sono le condizioni di cui necessitano?”. Allora mediante un’appropriata
attenzione\footnote{Oppure: approfondita considerazione, saggia riflessione
  (\emph{yoniso manasikāra}) (Nyp.).} riuscii a capire: “La vecchiaia e la morte
giungono all’esistenza quando c’è la nascita, la nascita è la condizione di cui
necessitano”».

«Pensai: “Che cos’è che fa giungere all’esistenza la nascita? Qual è la
condizione di cui necessita?”. Allora mediante un’appropriata attenzione riuscii
a capire: “La nascita giunge all’esistenza quando c’è divenire, il divenire è la
condizione di cui necessita”».

«Pensai: “Che cos’è che fa giungere all’esistenza il divenire? Qual è la
condizione di cui necessita?”. Allora mediante un’appropriata attenzione riuscii
a capire: “Il divenire giunge all’esistenza quando c’è l’attaccamento,
l’attaccamento è la condizione di cui necessita”».

«… L’attaccamento giunge all’esistenza quando c’è la brama …».

«… La brama giunge all’esistenza quando c’è la sensazione (piacevole, dolorosa o
neutra) …».

«… La sensazione giunge all’esistenza quando c’è il contatto …».

«… Il contatto giunge all’esistenza quando c’è la sestuplice base per il
contatto …».

«Pensai: “Che cos’è che fa giungere all’esistenza la sestuplice base per il
contatto? Qual è la condizione di cui necessita?”. Allora mediante
un’appropriata attenzione riuscii a capire: “La sestuplice base per il contatto
giunge all’esistenza quando c’è nome-e-forma, nome-e-forma è la condizione di
cui necessita”».

«Pensai: “Che cos’è che fa giungere all’esistenza nome-e-forma? Qual è la
condizione di cui necessita?”. Allora mediante un’appropriata attenzione riuscii
a capire: “Nome-e-forma giunge all’esistenza quando c’è la coscienza, la
coscienza è la condizione di cui necessita”».

«Pensai: “Che cos’è che fa giungere all’esistenza la coscienza? Qual è la
condizione di cui necessita?”. Allora mediante un’appropriata attenzione riuscii
a capire: “La coscienza giunge all’esistenza quando c’è nome-e-forma,
nome-e-forma è la condizione di cui necessita”».

«Pensai: “Questa coscienza gira su se stessa, non va al di là di nome-e-forma.
Ed è questo che succede quando si nasce, si invecchia e si muore, si scompare o
si riappare. Vale a dire: nome-e-forma è la condizione per l’esistenza della
coscienza; la coscienza, per nome-e-forma; nome-e-forma, per la sestuplice base
per il contatto; il contatto, per la sensazione; la sensazione, per la brama; la
brama, per l’attaccamento; l’attaccamento, per il divenire; il divenire, per la
nascita; la nascita, per l’invecchiamento e la morte, e anche per l’afflizione,
il lamento, il dolore, il dispiacere e la disperazione. Così ha origine tutto
questo aggregato di sofferenza”. L’origine, l’origine: questa fu l’intuizione,
la conoscenza, la comprensione, la visione, la luce che sorse in me per cose mai
udite prima».

«Pensai: “Che cos’è che non fa giungere all’esistenza l’invecchiamento e la
morte? Che cosa deve cessare perché cessino l’invecchiamento e la morte?”.
Allora mediante un’appropriata attenzione riuscii a capire: “Quando non c’è
nascita, non giunge all’esistenza l’invecchiamento e la morte, con la cessazione
della nascita c’è la cessazione dell’invecchiamento e della morte”».

«… Quando non c’è il divenire, non giunge all’esistenza la nascita …».

«… Quando non c’è l’attaccamento, non giunge all’esistenza il divenire …».

«… Quando non c’è la brama, non giunge all’esistenza l’attaccamento …».

«… Quando non c’è la sensazione, non giunge all’esistenza la brama …».

«… Quando non c’è il contatto, non giunge all’esistenza la sensazione …».

«… Quando non c’è la sestuplice base per il contatto, non giunge all’esistenza
il contatto …».

«… Quando non c’è nome-e-forma, non giunge all’esistenza la sestuplice base per
il contatto …».

«… Quando non c’è la coscienza, non giunge all’esistenza nome-e-forma …».

«Pensai: “Che cos’è che non fa giungere all’esistenza la coscienza? Che cosa
deve cessare perché cessi la coscienza?”. Allora mediante un’appropriata
attenzione riuscii a capire: “Quando non c’è nome-e-forma, non giunge a esistere
la coscienza, con la cessazione di nome-e-forma c’è la cessazione della
coscienza”».

«Pensai: “Questo è il Sentiero per l’Illuminazione che ora ho raggiunto, vale a
dire: con la cessazione di nome-e-forma, c’è la cessazione della coscienza; con
la cessazione della coscienza, la cessazione di nome-e-forma; con la cessazione
di nome-e-forma, la cessazione della sestuplice base; con la cessazione della
sestuplice base, la cessazione del contatto; con la cessazione del contatto, la
cessazione della sensazione; con la cessazione della sensazione, la cessazione
della brama; con la cessazione della brama, la cessazione dell’attaccamento; con
la cessazione dell’attaccamento, la cessazione del divenire; con la cessazione
del divenire, la cessazione della nascita; con la cessazione della nascita,
cessano l’invecchiamento e la morte, e anche l’afflizione, il lamento, il
dolore, il dispiacere e la disperazione. Così c’è la cessazione di tutto questo
aggregato di sofferenza”. La cessazione, la cessazione: questa fu l’intuizione,
la conoscenza, la comprensione, la visione, la luce che sorse in me per cose mai
udite prima».

«Supponiamo che vagando in una foresta selvaggia una persona trovi un antico
sentiero, un antico percorso, usato dagli uomini di un tempo, che lo segua e
che, facendolo, scopra un’antica città, un’antica capitale di un regno, dove
avevano vissuto gli uomini di un tempo, con parchi e boschetti e laghi,
circondata da mura e bella a vedersi. Così anche io ho trovato l’antico
sentiero, l’antico percorso, usato dagli Esseri Completamente Illuminati di un
tempo».

«E qual era quell’antico sentiero, quell’antico percorso? Era questo Nobile
Ottuplice Sentiero, vale a dire: retta visione, retta intenzione, retta parola,
retta azione, retto modo di vivere, retto sforzo, retta consapevolezza, retta
concentrazione».

«Lo seguii. Facendolo, conobbi direttamente l’invecchiamento e la morte, la loro
origine, la loro cessazione e la via che conduce alla loro cessazione. Conobbi
direttamente il divenire … l’attaccamento … la brama … la sensazione … il
contatto … la sestuplice base … nome-e-forma … la coscienza … Conobbi
direttamente le formazioni mentali, la loro origine, la loro cessazione e la via
che conduce alla loro cessazione».

\suttaRef{S. 12:65; cf. D. 14}

\narrator{Secondo narratore.} Ecco infine la descrizione in termini d’un retto
giudizio del mondo degli atti e delle idee condizionate, classificati in questo
discorso nei cinque aggregati, all’interno dei quali tutta l’esperienza dei
fenomeni condizionati può, allorché essa viene analizzata, rientrare.

\voice{Prima voce.} «Prima della mia Illuminazione, quando ero ancora solo un
Bodhisatta non illuminato, pensai: “Nel caso della forma materiale, della
sensazione (piacevole, dolorosa o neutra), della percezione, delle formazioni
mentali, della coscienza, qual è la gratificazione, qual è il pericolo, qual è
la via d’uscita?”. Allora pensai: “Nel caso di ognuna di esse la gratificazione
è rappresentata dal piacere corporeo e dalla gioia mentale che sorge in
dipendenza da queste cose (i cinque aggregati). Il fatto che queste cose sono
tutte impermanenti, dolorose e soggette al cambiamento è il pericolo. Il
disciplinamento, l’abbandono del desiderio e della bramosia per essi sono la via
d’uscita».

Fino a quando non conobbi per mezzo di una conoscenza diretta, così com’è in
realtà, che quella era la gratificazione, quello il pericolo e quella la via
d’uscita, nel caso dei cinque aggregati affetti dall’attaccamento, fino ad
allora non affermai di aver scoperto la Suprema Illuminazione nel mondo con i
suoi deva, con i suoi Māra e con le sue divinità, in questa generazione con i
suoi monaci e brāhmaṇa, con i suoi principi e uomini. Però, appena conobbi per
mezzo di una conoscenza diretta, così com’è in realtà, che quella è la
gratificazione, quello il pericolo e quella la via d’uscita, nel caso dei cinque
aggregati affetti dall’attaccamento, allora affermai di aver scoperto la Suprema
Illuminazione nel mondo con i suoi deva, con i suoi Māra e con le sue divinità,
in questa generazione con i suoi monaci e brāhmaṇa, con i suoi principi e
uomini».

\suttaRef{S. 22:26}

«Essendo io stesso soggetto a nascita, invecchiamento, malattia, morte, dolore e
contaminazioni, vedendo il pericolo in quel che è soggetto a queste cose, e
cercando la suprema cessazione della schiavitù, ciò che non nasce, non
invecchia, non si ammala, non muore, ciò che è senza dolore e senza
contaminazioni, il Nibbāna, lo ottenni. La conoscenza e la visione sorsero in
me: “La mia Liberazione è certa, questa è la mia ultima nascita, ora non ci
saranno più rinascite in vite future”».

\suttaRef{M. 26}

\narrator{Secondo narratore.} L’Illuminazione è stata ora raggiunta. E la
tradizione afferma che le prime parole pronunciate dal Buddha – non più
Bodhisatta – furono queste.

\cantor{Cantore}

\begin{quote}
Cercando il costruttore della casa, ma senza trovarlo, \\
in tondo ho viaggiato per innumerevoli vite.

Oh! è doloroso nascere ancora e poi ancora. \\
Costruttore della casa, ora ti ho visto, \\
non costruirai di nuovo la casa. \\
Le tue assi sono state rimosse, \\
anche la tua trave di colmo è stata spezzata.

La mia mente ha raggiunto l’increato Nibbāna \\
e la fine di ogni genere di brama.
\end{quote}

\suttaRef{Dh. 153-54}

\narrator{Secondo narratore.} Se queste furono le prime parole pronunciate
dall’Illuminato, esse secondo la tradizione non lo furono tuttavia ad alta voce.
Le prime parole pronunciate ad alta voce furono quelle contenute nella prima
delle tre strofe che cominciano: «Quando le cose sono del tutto manifeste …» (si
veda l’inizio del prossimo capitolo).

